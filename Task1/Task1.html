<html>
<head>
    <title>Informasiya texnologiyaları</title>
</head>
<body>
<img width="600" src="https://novator.az/wp-content/uploads/2016/12/ikt-2.jpg">
<img width="578" src="https://aqreqator.az/img/pics/large/2019-11/215582_y491nyxxhw.jpg">
<h1>İnformasiya texnologiyaları</h1>
<p>İnformasiya texnologiyası ehtiyatlarından istifadə olunması proseslərinin ağırlığını azaltmaq, onların etibarlığını və operativliyini çoxaltmaq məqsədilə informasiyanın toplanması, emalı, saxlanması, ötürülməsini təmin edən və texnoloji zəncirdə birləşdirən metodlar, istehsal prosesləri və texniki-proqram vasitələri toplusudur.</p>

</p>
<h2>İnkişaf prinsipləri</h2>
<p>İnformasiya texnologiyalarının üç əsas prinsip üzrə inkişaf edir:</p>
<ul>
<li>kompüterdə interaktiv rejimində iş;</li>
<li>proqram məhsullarının qarşılıqlı əlaqələndirilməsi;</li>
<li>proqramlaşmada həm verilənlərin, həm də məsələnin qoyuluşunun dəyişdirilməsi prosesinin çevikliyi.</li>
</ul>
<h2>İnformasiya texnologiyasının xüsusiyyətləri</h2>
<ul>
<Li>Emal obyekti verilənlərdir;</Li>
<li> Məqsəd informasiyanın alınmasıdır;</li>
<li>Emal prosesinin vasitələri proqram və aparat təminatıdır;</li>
<li>Verilənlərin emal prosesləri ardıcıl əməliyyatlara bölünür.</li>
</ul>
<h2>Tarixi</h2>
<p>İnformasiya texnologiyalarının yaranması XX əsrin 60-cı illərinə təsadüf edir. Bu zaman ilk informasiya sistemləri yaradılmağa və təkmilləşməyə başlamışdır.
İnternetin inkişafı, yeni-yeni proqram və sistemlərin yaradılması, qloballaşma XX əsrin 90-cı illərindən İnformasiya texnologiyalarının inkişafının daha sürətlə getməsini göstərir.</p>
<h2>İnformasiya texnologiyalarının inkişafı</h2>
<p>İnformatika, eləcə də informasiya texnologiyaları elmi inkişaf etdikcə yeni-yeni elmi terminlər, anlayışlar da meydana gəlmiş və gündəlik həyata daxil olmuşdur. Bunlara misal olaraq: İnfokommunikasiya, informasiya infrastrukturu, informasiyalaşma, informasiya mühiti, informasiya cəmiyyəti, informasiya resursları və xidmətləri, bilik bazası, audio-video konfrans, telekonfrans, axtarış serverləri, relevant informasiya, spam, provayder, host, çat, meynfreym, LAN, WAN, XML, HTTP və s. göstərmək olar.</p>
<p>PHP, Perl, ASP, ASP.NET, Java və s. vasitəsilə veb-saytlar yaradılır. MySQL, Microsoft SQL Server, Oracle proqramları ilə verilənlər bazası (VB) və verilənlər bazasının İdarəetmə sistemləri, SQL, JDBC, EJB-QL vasitəsilə verilənlərin idarəsi yerinə yetirilir.</p>
</body>
</html>